O ιός SARS-CoV-2 ανιχνεύθηκε πρώτη φορά τον Δεκέμβριο του 2019 στην περιοχή Γιουχάν της Κίνας και εξαπλώθηκε παγκόσμια προκαλώντας πανδημία. Ο ιός SARS-CoV-2 μεταδίδεται από άνθρωπο σε άνθρωπο μέσω σταγονιδίων όταν ο ασθενής βήχει ή φτερνίζεται και η λοίμωξη αναπνευστικού που προκαλεί ονομάστηκε COVID-19. Η λοίμωξη από τον ιό SARS-CoV-2 μπορεί να εκδηλωθεί με πυρετό, βήχα, δύσπνοια, κυνάγχη. Οι κορωνοϊοί συνήθως προκαλούν αναπνευστικές λοιμώξεις με ποικίλη σοβαρότητα στον άνθρωπο και στα ζώα. Εκτιμάται ότι περίπου το ένα τρίτο των λοιμώξεων ανώτερου αναπνευστικού στον άνθρωπο μπορεί να προκαλείται από κορωνοϊούς. Από τις 31 Δεκεμβρίου 2019 έως τις 29 Μαΐου 2022 αναφέρθηκαν συνολικά 526.544.503 εργαστηριακά επιβεβαιωμένα κρούσματα COVID-19 και 6.287.797 θάνατοι.   Κρούσματα και θάνατοι COVID-19 ανά Περιφέρεια του Παγκόσμιου Οργανισμού Υγείας (ΠΟΥ) έως τις 29 Μαΐου 2022 Πηγή : https://www.who.int/publications/m/item/weekly-epidemiological-update-on-covid-19—1-june-2022   Κρούσματα COVID-19 ανά 100.000 πληθυσμού σε χώρες / περιοχές, 23 – 29 Μαΐου 2022  Πηγή : https://www.who.int/publications/m/item/weekly-epidemiological-update-on-covid-19—1-june-2022     Θάνατοι COVID-19 ανά 100.000 πληθυσμού σε χώρες / περιοχές, 23 – 29 Μαΐου 2022  Πηγή : https://www.who.int/publications/m/item/weekly-epidemiological-update-on-covid-19—1-june-2022   Οδηγίες  Ο κίνδυνος για τον ταξιδιώτη ποικίλει ανάλογα με τη χώρα προορισμού. Στα άτομα που ανήκουν σε ομάδα υψηλού κινδύνου – https://eody.gov.gr/kathorismos-omadon-ayximenoy-kindynoy-gia-sovari-loimoxi-covid-19 – συνιστάται ιδιαίτερη προσοχή στις μετακινήσεις εντός και εκτός Ελλάδας λόγω κινδύνου σοβαρής νόσησης και νοσηλείας. Εκτός της ανάγκης πιστής εφαρμογής των μέτρων ατομικής προστασίας (πριν, κατά τη διάρκεια και μετά το ταξίδι) ο εμβολιασμός του πληθυσμού είναι ιδιαίτερα σημαντικό μέτρο για τον περιορισμό της μετάδοσης της νόσου. Βέβαια, και οι πλήρως εμβολιασμένοι ταξιδιώτες χρειάζεται να ακολουθούν τις συστάσεις και τις απαιτήσεις της χώρας προορισμού αναφορικά με τα ισχύοντα μέτρα για τον περιορισμό της Covid-19 λοίμωξης. Πληροφορίες σχετικά με τα διαθέσιμα εμβόλια βρίσκονται αναρτημένες στην ιστοσελίδα του ΕΟΔΥ –  Πληροφορίες σχετικά με τους εμβολιασμούς έναντι του ιού SARS-CoV-2.   Πριν το ταξίδι και επίσης στις ιστοσελίδες του Υπουργείου Υγείας, του Υπουργείου Εξωτερικών ή των Πρεσβειών και Προξενείων των χωρών προορισμού. Κατά τη διάρκεια του ταξιδιού Μετά την επιστροφή   Είσοδος στην Ελλάδα Πληροφορίες σχετικά με τις διαδικασίες για την είσοδο στην Ελλάδα Protocol for Arrivals in Greece – https://travel.gov.gr/   Τονίζεται ότι, καθώς η επιδημία εξελίσσεται, οι οδηγίες ενδέχεται να τροποποιηθούν.